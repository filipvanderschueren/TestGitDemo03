
In het 2de Bachelor jaar realiseren de studenten een Wetenschappelijk Project, 
waarbij ze in teamverband -en naar eigen keuze- een praktisch probleem uitwerken.
Op deze foto zien we een "LED Cube": deze kubus structuur geeft audio/muziek visueel weer in de 3 assen, 
namelijk de tijd, de amplitude en de frequentie van geluidssignalen.

(Meer info/vervolg...: Met behulp van een microfoon worden audiosignalen opgevangen. 
Deze worden verzonden naar een Arduino chip die het signaal filtert in verschillende frequentiebanden (mid, high, low,...). 
Vervolgens worden deze omgezet naar signalen voor de LED's welke naar het eerste vlak van de kubus gestuurd worden. 
Hierop worden dan de amplitudes (sterktes) van de verschillende frequentiebanden weergegeven. 
Dit vlak laten we dan propageren in de tijd waardoor een golfeffect gecreëerd wordt.
De LED Cube geeft dus een mooie visuele animatie weer van de opgenomen geluidssignalen)


